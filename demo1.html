<!DOCTYPE html>
<html>
  <head>
    <title>Project Page</title>
    <link rel="stylesheet" href="css/carousel.css" />
    <link rel="stylesheet" href="css/main.css" />
  </head>
  <body>
    <a href="/">Etusivu</a>
    <h1 align="center">
      Demo1
    </h1>
    <div class="gallery">
      <div class="gallery-container">
        <img class="gallery-item" src="images/image1.jpeg" />
        <img class="gallery-item" src="images/image2.jpeg" />
        <img class="gallery-item" src="images/image3.jpeg" />
        <img class="gallery-item" src="images/image4.jpeg" />
        <img class="gallery-item" src="images/image5.jpeg" />
      </div>
      <div class="gallery-controls"></div>
    </div>
    <div class="main">
      <h3>
        Näin projekti eteni
      </h3>
      <h4>
        Ensin suunnitellaan
      </h4>
      <p>
        Kaikki alkoi ajatuksesta, että haluan jotenkin osoittaa olemassaolevat
        tietotekniset taitoni sekä demonstroida valmiuksiani oppia tietoteknisiä
        asioita. Lisäksi halusin tuoda esille itsenäiset tiedonhakutaitoni ja
        taidon soveltaa oppimaani käytännössä.
      </p>
      <p>
        Niinpä päätin tehdä yksinkertaisen nettisivun. Olen harrastusmielessä
        opiskellut html-, JavaScript- ja css-kieliä, joten ajattelin ehtiväni
        toteuttaa yksinkertaisen nettisivuprojektin hakuajan puitteissa.
      </p>
      <p>
        Html-kieltä olen opiskellut sivustolla:
      </p>
      <a href="https://www.w3schools.com">w3schools.com</a>
      <p>
        Kuten kaikki projektit, tämäkin alkoi suunnittelemisella. Mitä haluan
        tehdä, miten ja miksi. Mitä mahdollisia työkaluja tarvitsen projektin
        toteuttamiseen ja mistä löydän tarvittavaa tietoa.
      </p>
      <h4>
        Sitten tehdään ja opitaan
      </h4>
      <p>
        Päätin sisällyttää nettisivulle JavaScriptillä toteutetun
        kuvakarusellin. Aloitin etsimällä netistä karusellikirjastoja. Löysin
        useita vaihtoehtoja, joista valitsin Flip Element Carousel -kirjaston.
      </p>
      <a href="https://www.cssscript.com/flip-element-carousel/">
        JavaScript-kirjasto
      </a>
      <p>
        Karusellielementin sain sivulle lataamalla koodikirjaston yllä
        mainitulta sivustolta ja ottamalla sen käyttöön annettujen ohjeiden
        mukaisesti. Kuvat karuselliin valitsin sattumanvaraisesti omista
        kuvistani, joita olen vuosien varrella ottanut matkustaessani niin
        kotimaassa kuin ulkomaillakin.
      </p>
      <p>
        Varsinaisen nettisivun toteutin Visual Studio Code -editorilla. Aloitin
        luomalla projektille kansion, jonka jälkeen aloin luomaan sivua html-
        kielellä. Olen käyttänyt VS Code -editoria ennenkin ja siksi
        aloittaminen oli helppoa. Sivurungon valmistumisen jälkeen tallensin
        ensimmäisen version projektista Git-versionhallintaan. Projektin
        edetessä muokkasin sivua haluamaani suuntaan lähinnä tyylin osalta.
        Muokkasin sivun tyyliä css-kielellä. Uskalsin muokata koodia, koska
        alkuperäinen versio oli tallennettuna versionhallintaan. Näin olisin
        jälkikäteen pystynyt palaamaan alkuperäiseen versioon, jos tekemäni
        muutokset eivät olisikaan olleet mieluisia.
      </p>
      <p>
        Ihan uutena asiana projektin aikana opettelin käyttämään
        Git-versionhallintaohjelmaa. Aikaa projektiin käytin pari tuntia kahtena
        arki-iltana. Oleellinen osa projektin kulkua oli testaaminen. Aina kun
        sain tietyn osuuden valmiiksi tai tein jonkin muutoksen, testasin sen
        toimivuuden. Kun sitten lopputulos ei ollutkaan toimiva, alkoi koodin
        tutkiminen ja ohjeiden etsiminen virheen korjaamiseksi. Korjauksen
        jälkeen testasin toimivuuden uudestaan. Testaamiseen käytin useampaa
        selainta, muutin ikkunakokoa sekä testasin sivun toimivuuden myös
        mobiililaitteella, jotta saisin mahdollisen kattavan käsityksen
        toimivuudesta.
      </p>
      <p>
        Olin jo suunnitteluvaiheessa päättänyt luoda itselleni GitHub-tilin,
        jonne voin nettisivun viedä. Loin tilille tyhjän repositoryn. Lopuksi
        lisäsin GitHub -repositoryn versionhallinnan lähteeksi ja pushasin
        lokaalit muutokset lähderepositoryyn. Voin myös tulevaisuudessa hyödytää
        GitHub-tiliä viemällä sinne vastaavanlaiset harrastusprojektini ja
        täydentää olemassaolevia. Tiliä voin hyödyntää myöhemmin muun muassa
        vastaavissa hakutilanteissa osoituksena aidosta mielenkiinnosta
        tietojenkäsittelyä kohtaan.
      </p>
    </div>
    <script src="js/carousel.js"></script>
  </body>
</html>
